<!DOCTYPE html>
<html lang="HU">
  <head>
    <meta charset="UTF-8" />
    <title>Brandon Hackett - Az időutazás napja</title>
    <link rel="stylesheet" href="styles.css" />
  </head>

  <body>
    <header><img src="img/logo.jpg" alt="logo" /><img /></header>
    <article>
      <section>
        <h2>Brandon Hackett</h2>
        <p>
          1975-ben született, közgazdász. Első novelláit (az Én, a halhatatlan
          c. novellaciklust) a Cherubion Kiadó jelentette meg, egyik tagját
          2003-ban Zsoldos Péter-díjjal jutalmazta a zsűri.
        </p>
        <p>
          A ciklus (mint ahogy a későbbi regények is) Marcus Barbess történetét
          meséli el, aki egyszerű földi emberből, családapából egy tragikus
          baleset során halhatatlan szuperhőssé válik egy rejtélyes faj
          beavatkozása által. Alakja köré nem csak a Halhatatlan novellaciklus
          szerveződik, hanem kisebb-nagyobb szerepben felbukkan a két
          Gyarmatbirodalomkönyvben is (A negyedik gyarmat, Az ötödik gyarmat). A
          duológia egy idegen fajokból álló birodalom szabadságharcait meséli
          el, amikbe végül az emberiség is beavatkozik.
        </p>
        <p>
          Ezekben a regényekben mutatkozik meg igazán a Markovicsra jellemző
          epikusság, hősei egész népeket irányítanak, de történetük egyben
          családtörténet is, számos visszatérő motívummal. A
          Gyarmatbirodalom-regényekből ágazik le a másik duológia történetszála,
          az ott megismert főhősök távoli leszármazottainak sorsát kísérhetjük
          figyelemmel az Erdőhold-ciklusban, ahol egy kivándorolt nép új hazát
          keres magának, s végül erőszakkal foglal is egyet, megtámadva és
          legyőzve a biológiailag szinte teljesen azonos, de technikailag
          alacsonyabb szinten álló őslakókat.
        </p>
      </section>
      <section>
        <h2>Az időutazás napja</h2>
        <img class="bal" src="img/01.jpg" />
        <p>
          2021. november. Amikor az első időgép működésbe lép, kétszázmilliárd
          időutazó jelenik meg a Földön. Az időutazás napját ünneplik, az első
          pillanatot, ameddig vissza lehet utazni a jövőből.
        </p>
        <p>
          Az esemény eltörli az ismert világot: megszűnik a pénz,
          működésképtelenné válnak a kormányok, bárki számára hozzáférhető lesz
          minden jövőbeli technológia, köztük az időutazás. Tetszőleges jövőbeli
          évbe utazhatunk, egészen az időfolyam végéig. Ennek azonban hatalmas
          ára van, ugyanis az idő veszélyes játékszer.
        </p>
        <p>
          Beregi Ádám él-hal a családjáért, ám az időutazás napján valaki a
          jövőből elrabolja a kisfiát és a feleségét, Enikőt. Ádám a kaotikus és
          folyton változó időfolyamban, őrült technológiák, valamint mesterséges
          mikrouniverzumok birodalmában próbálja megtalálni őket.
        </p>
        <p>
          Az időgép feltalálója, Neil Jarrison különös, magának való ember. Bár
          2612-ben kivégzik, mégis sokan szeretnének a nyomára bukkanni, mert
          olyan tudás birtokosa, amely megmentheti a világot. Vagy el is
          pusztíthatja. Csakhogy a feltaláló mindig egy lépéssel üldözői előtt
          jár, és úgy tűnik, kizárólag egyvalaki érdekli: egy Rebeca nevű
          titokzatos nő, aki minden rejtély kulcsa lehet.
        </p>
        <p>
          A Brandon Hackett néven író Markovics Botond sodró tempójú, eredeti
          ötletekkel teli regénye egészen újfajta megközelítése az időutazás
          témájának.
        </p>
        <p><b>Eredeti megjelenés éve:</b> 2014</p>
      </section>
      <section>
        <h2>Az időutazás tegnapja</h2>
        <img src="img/02.jpg" class="jobb" />
        <p>
          A legtöbben úgy tudják, hogy csak az első időgép működésbe lépésének
          pillanatáig lehet visszautazni az időben: ez a nap az időutazás napja.
          Csakhogy létezik egy másik időtechnológia is, amely ennél a napnál
          jóval korábban került a Földre egy fejlett, idegen civilizáció
          jóvoltából, akiknek sikerült kijutni a saját időfolyamuk
          összeomlásából, de ezért súlyos árat fizettek.
        </p>
        <p>
          Az időutazás napja eseményei után másfél évtizeddel Rebeca Szatosi
          ennek a technológiának a segítségével elindul a múltba, hogy
          találkozzon édesapjával, az időben eltűnt fizikussal, és ezzel
          akaratlanul is olyan események láncolatát indítja el, amelyek az
          emberi civilizáció jelenének, jövőjének és múltjának megsemmisüléséhez
          vezethetnek.
        </p>
        <p>
          Beregi Bálint, az időutazás feltalálója fiatal önmagával együtt
          dolgozik az időutazás természetének megértésén és az időfolyam
          összeomlásának megállításán, de még úgy sincs nagy reményük a sikerre,
          hogy összefognak egy 20. századból kiemelt tudóscsapattal, köztük
          Albert Einsteinnel és Neumann Jánossal. Az idő túl gyorsan fogy,
          ráadásul a Maxwell-démonoknak nevezett idegen civilizáció, valamint a
          Haugen-dimenzió mikrouniverzumában, egy paradoxon-technológia révén
          létrejött poszthumán szervezet is útjukat állja.
        </p>
        <p><b>Eredeti megjelenés éve:</b> 2015</p>
      </section>
    </article>
  </body>
</html>
