"A pénz érmékbe vert szabadság." -- Fjodor Mihajlovics Dosztojevszkij



A pénz funkciói

A pénz
A pénz egy rendkívül hasznos dolog az ember számára, de ugyanakkora áldás, mint amekkora átok is. Az emberek túl nagy figyelmet fordítanak a pénzre, ezért rendkívül nagy hatalma van.

A pénz funkciói
A pénz rengeteg szerepet tölt be. Leginkább egy általános csereeszköz, ami arra használható, hogy különböző termékeket vásároljunk meg vele. A cserekereskedelem még mindig jelen van, viszont mostmár a pénz számír a csereeszköznek. Egy tárgy árának megfelelő pénzösszeget el tudjuk cserélni az adott tárgyra. A pénznek több funkciója is van. Elsősorban csereeszköz, de ezenkívül felhasználható egyéb célokra is.

 Értékmérő
Pénzzel meg tudjuk határozni egy bizonyos terméknek, szolgáltatásnak az árát. Az áru értéke a pénzen keresztül határozódik meg. Ez azt jelenti, hogy pénz segítségével tudjuk összehasonlítani különböző termékeknek az értékeit.

Fizetési eszköz
A pénz fizetési eszközként szolgál akkor, amikor a pénzmozgás az árumozgástól elválik. Egy egyszerű pédával élve, ilyen az, amikor például egy hűtőszekrényt vásárolunk, és nem egyszerre, hanem részletekben fizetünk érte. A pénz ebben az esetben új pénzhelyettesítőket is termel, ami lehet például hitelpénz, bankszámlapénz.

Nemzetközi pénz
Vannak pénznemek, amelyek konvertibilisek. Ez azt jelenti, hogy egyes pénznemek a felsorolt funkciókat a nemzetközi piacon is be tudják tölteni.

Forgalmi eszköz
A pénz és áru ugyanabban az időben ellentétesen mozog. Ez úgy értelmezhető, hogy a pénz egy bármikor továbbcserélhető eszköz, illetve az árupiacon a tranzakciók pénz segítsévégel mennek végbe.
Itt kerül képbe a pénz mennyisége. Abban az esetben, ha kevés pénz van, akkor az áru egy részét nem lehet eladni. Akkor viszont, ha a pénz túl nagy mennyiségben van jelen, a kereslet nagyobb lesz a kínálatnál. Ezt követi az infláció, azaz a pénz elértéktelenedése. Ez az árak növekedésével észlelhető.

Felhalmozási eszköz
A vagyont a legtöbben pénzben mérik, ezért a pénznek kincsképző funkciója is van.
Alkalmas arra, hogy felhalmozási eszköz legyen, ezért elvárható, hogy értéke stabil maradjon és ne csökkenjen. Az infláció miatt ez szinte lehetetlen, pont ezért jöttek létre különböző megtakarítási formák azok számára, akik nem szeretnék, hogy elértéktelenedjen a pénzük. A legtöbb ember már nem készpénzben takarít meg, hanem befektet vagy értéktárgyakat vásárol.







Miért jó a pénz?

Egyértelmű, hogy a pénz számít a legalkalmasabb eszköznek a cserék lebonyolítására, hiszen a piacon a pénz a leglikvidebb jószág. Ha nem létezne pénz, még mindig cserekereskedelem folyna a világon, ami lássuk be, sokkal kevesebb lehetőséget adna számunkra.

Gondoljunk csak bele, hogy fizetést sem pénz formájában kapnánk, hanem étellel, értéktárgyakkal fizetnének a munkáért cserébe. A pénzben az a jó, hogy arra “cseréljük”, amire szeretnénk és amire legfőképp szükségünk van. Régen voltak olyan áruk, amelyek pénzként szolgáltak, más szóval a pénzt helyettesítették. Ilyen volt például az arany vagy a só. Mindenképpen olyan áruról volt szó, ami osztható, egynemű, tartós, illetve könnyen szállíthatónak bizonyult. Ezután kerültek forgalomba a nemesfém pénzérmék, ezáltal egyszerre több, különböző nemű áruval is lehetősége volt az embernek fizetni. A mai pénznek már nincs belső értéke, viszont értéket képviselő szerepe van. Itt beszélünk a készpénzről, illetve bankszámlapénzről is.









Pénz, ha nem költjük el

Rengeteg ember próbál spórolni, gyűjtögeti a pénzét, amivel nincs is baj. Abban az esetben viszont, ha túl sok pénz halmozódik fel, előnyös elgondolkodni a befektetésen.

A pénznek folyamatosan csökken az értéke. Ez azt jelenti, hogyha kis időre takarítunk meg, például gyűjtünk valamire, amit meg szeretnénk vásárolni, akkor a pénz felhalmozása tökéletes megoldás. Amennyiben viszont éves távlatokban gondolkodunk, sokkal érdemesebb befektetni a pénzünket. Ha nem szeretnénk kockáztatni, vállasszunk olyan opciót, amely teljes mértékben biztonságos. Az is elég, ha a pénzt bankbetétként helyezzük el, hiszen kamatozni fog, így kevesebbet veszt az értékéből az infláció miatt. Vannak ennél hatásosabb módszerek is, például az állampapír, vagy egyéb megtakarítási formák.

A pénz értéke folyamatosan változik
Mindenki a pénzt használja mérőeszköznek, viszont nem számolnak azzal, hogy az értéke folyamatosan, akár percenként is változhat. A valuták között napról napra változik az árfolyam, nagyon ritka az, hogy egy pénznem huzamosabb ideig tartsa ugyanazt az értéket. Az infláció, defláció hatására még az országon belül is változhat a pénz értéke.








Videógaléria